<!DOCTYPE html>
<html lang="pl">
<head>
    <meta charset="UTF-8">
    <title>Modlitwy - Bóg i sens</title>
    <link rel="stylesheet" href="style.css">
</head>
<body>

    <header>
        <h1>Bóg i sens</h1>
        <p>Mały katechizm, modlitwy, pieśni religijne, posługa lektorska, ministrant, psałterzysta</p>
    </header>
  <nav>
    <div class="marquee">
  <div class="marquee-content">
    Strona w budowie! Będą nowe treści i uzupełnione źródła
  </div>
</div>



<div class="hamburger" onclick="toggleMenu()">☰</div>

<div id="menu-container"></div><script>
fetch("menu.html")
  .then(response => response.text())
  .then(data => {
    document.getElementById("menu-container").innerHTML = data;

    document.querySelectorAll(".has-submenu").forEach(item => {
      item.addEventListener("click", function(e) {
        if (window.innerWidth <= 768) {
          e.preventDefault();
          const submenu = this.nextElementSibling;
          if (submenu) submenu.classList.toggle("active");
        }
      });
    });
  });

function toggleMenu() {
  const menu = document.getElementById("mainMenu");
  if (menu) menu.classList.toggle("active");
}
</script>


</nav>
<div id="clock-container">
  <div id="clock"></div>
</div>

<script>
function updateClock() {
  const now = new Date();
  const options = { 
    weekday: 'long', 
    year: 'numeric', 
    month: 'long', 
    day: 'numeric' 
  };
  
  const date = now.toLocaleDateString('pl-PL', options);
  const time = now.toLocaleTimeString('pl-PL');
  
  document.getElementById('clock').innerHTML = 
    date + "<br>" + time;
}

setInterval(updateClock, 1000);
updateClock();
</script>

    <section>
        <h1>Modlitwy</h1>
<h2>Witamy cię księże drogi</h2>
<p>
Witamy cię księże drogi, że wstępujesz w nasze progi.  
Wielkie nam wesele sprawisz, gdy nam dom pobłogosławisz.
</p>

<h2>Pod Twoją Obronę</h2>
<p>
Pod Twoją obronę uciekamy się, święta Boża Rodzicielko,<br>
naszymi prośbami racz nie gardzić w potrzebach naszych,<br>
ale od wszelakich złych przygód racz nas zawsze wybawiać,<br>
Panno chwalebna i błogosławiona.<br><br>

O Pani nasza, Orędowniczko nasza, Pośredniczko nasza, Pocieszycielko nasza.<br><br>

Z Synem swoim nas pojednaj,<br>
Synowi swojemu nas polecaj,<br>
swojemu Synowi nas oddawaj.<br><br>

Amen.
</p>

<h2>Do Serca Twojego</h2>
<p>
Do serca Twojego uciekamy się, Jezu, Boski Zbawicielu! Naszymi grzechami racz się nie zrażać,  
O Panie święty, ale od wszelakich złych czynów racz nas zawsze zachować, Boże łaskawy i najlitościwszy.  
O Jezu dobry, Zbawicielu słodki, Pośredniku Boski, jedyna ucieczko nasza,  
W sercu Twoim racz nas obmyć, do serca Twojego racz nas przytulić,  
W Twym sercu na wieki racz nas zachować.
</p>

<h2>Modlitwa świętego Bernarda</h2>
<ul>
    <li>
        Pomnij, o Najświętsza Panno Maryjo,<br>
        że nigdy nie słyszano,<br>
        abyś opuściła tego,<br>
        kto się do Ciebie ucieka,<br>
        Twej pomocy wzywa,<br>
        Ciebie o przyczynę prosi.
    </li>

    <li>
        Tą ufnością ożywiony, do Ciebie,<br>
        o Panno nad pannami i Matko,<br>
        biegnę, do Ciebie przychodzę,<br>
        przed Tobą jako grzesznik<br>
        płaczący staję. O Matko Słowa,<br>
        racz nie gardzić słowami moimi,<br>
        ale usłysz je łaskawie i wysłuchaj.
    </li>

    <li>Amen.</li>
</ul>

<h2>Modlitwa za wstawiennictwem bł. kard. Stefana Wyszyńskiego</h2>
<p>
Wszechmogący Boże, dziękujemy Ci za to, że dałeś nam błogosławionego kardynała Stefana Wyszyńskiego,  
dobrego i mężnego pasterza, który całkowicie zaufał Twojej miłości.<br><br>

Z synowskim oddaniem zawierzył Maryi siebie, Kościół i Ojczyznę,  
dając wzór wierności i pokornej służby człowiekowi.<br><br>

Miłosierny Ojcze, za przyczyną błogosławionego kardynała Stefana prosimy Cię,  
umocnij naszą wiarę, abyśmy całym życiem miłowali Ciebie, Jedynego, Prawdziwego Boga  
i wierni Ewangelii, służyli Chrystusowi w każdym człowieku.<br><br>

Spraw, abyśmy z pomocą Maryi, Matki Chrystusowej, pokonywali wszystkie kryzysy i przeciwności.<br><br>

Błogosław Ojczyźnie, broń nas od niewiary, nienawiści i wojny.<br><br>

Ogarnij Kościół i cały świat swoim wielkim miłosierdziem.<br><br>

Dobry Boże, udziel mi za wstawiennictwem błogosławionego kardynała Stefana Wyszyńskiego  
łaski, o którą Cię teraz z ufnością proszę.
</p>

<h2>Bóg potrzebuje Ciebie abyś niósł</h2>
<ol>
    <li>Miłość tam, gdzie panuje nienawiść.</li>
    <li>Wiarę tam, gdzie wkrada się zwątpienie.</li>
    <li>Nadzieję tam, gdzie ogarnia rozpacz.</li>
    <li>Prawdę tam, gdzie szerzy się fałsz.</li>
    <li>Światło tam, gdzie zalega mrok.</li>
    <li>Radość tam, gdzie jest smutek.</li>
    <li>Przebaczenie tam, gdzie wyrządza się krzywdę.</li>
    <li>Pokój tam, gdzie toczy się walka.</li>
</ol>

<h2>Modlitwa o pogodę ducha</h2>
<p>
Boże, użycz mi pogody ducha, abym godził się z tym, czego nie mogę zmienić,  
odwagi, abym zmieniał to, co mogę zmienić i mądrości, abym odróżniał jedno od drugiego.<br><br>

Pozwól mi co dzień żyć tylko jednym dniem i czerpać radość z chwili, która trwa.  
Daj mi w trudnych doświadczeniach losu ujrzeć drogę wiodącą do spokoju  
i przyjąć – jak Ty to czyniłeś – ten grzeszny świat takim, jakim on naprawdę jest,  
a nie takim, jak ja chciałbym go widzieć.<br><br>

Daj mi ufać, że jeśli posłusznie poddam się Twojej woli, to wszystko będzie jak należy,  
tak, bym w życiu osiągnął umiarkowane szczęście u Twego boku  
i na wieki posiadł szczęśliwość nieskończoną.<br>
Amen
</p>

<h2>Modlitwa przed nauką</h2>
<p>
Duchu Święty, który oświecasz serca i umysły nasze, dodaj nam ochoty i zdolności,  
aby ta nauka była dla nas pożytkiem doczesnym i wiecznym.  
Przez Chrystusa Pana naszego. Amen.
</p>

<h2>Modlitwa po nauce</h2>
<p>
Dzięki Ci Boże za światło tej nauki, pragniemy, abyśmy nią oświeceni,  
mogli Cię zawsze wielbić i wolę Twoją wypełniać.  
Przez Chrystusa, Pana naszego. Amen.
</p>

<h2>Modlitwa o opiekę na drogę</h2>
<p>
Boże daj mi pewną rękę i oko, abym nikomu nie wyrządził szkody na drogach.  
Dawco życia, nie pozwól, abym stał się przyczyną śmierci tych, którym Ty dałeś życie.  
Zachowaj Panie, osoby towarzyszące mi od nieszczęść i wypadków.  
Naucz mnie używać maszyny dla dobra współbraci i pohamuj pokusę nadmiernej szybkości.  
Oby piękno świata stworzonego przez Ciebie i radość Twojej łaski towarzyszyły mi zawsze. Amen.
</p>

<h2>Stróżu Aniele</h2>
<p>
Stróżu Aniele, ratuj mnie wiele, jak będę umierał, żebym złego nie widział.  
Żebym widział świętą Annę, co porodziła Najświętszą Pannę.  
Najświętsza Panienka zasnęła w cnoteczku na łóżeczku.  
Matko śpij – Synu śpię – ale mi się taki sen śnił:  
Żem Cię widziała związanego, wielkim cierniem otulonego, skrępowanego.  
Prawdziwie Ci się matuchno ten sen śnił.  
Kto tę modlitewkę będzie odmawiał rano i na wieczór, będę go broniła od ognia piekielnego,  
od wody tonącego, a po śmierci jego, pójdę Ja do niego, wezmę duszę jego do raju wiecznego,  
do Królestwa Niebieskiego. Amen.
</p>
<p><i>To jest ludowa modlitewka apokryficzna – przekazywana ustnie z pokolenia na pokolenie. Pobożność ludowa. 
    Nie jest to tekst liturgiczny.</i></p>

<h2>Radość świętych – Psalm 149</h2>
<p><i>Synowie Kościoła, synowie nowego ludu, radują się swym Królem, Chrystusem (Hezychiusz)</i></p>

<p>
Śpiewajcie Panu pieśń nową, *<br>
głoście Jego chwałę w zgromadzeniu świętych.<br>
<strong>Niech się Izrael cieszy swoim Stwórcą, *</strong><br>
<strong>a synowie Syjonu radują swym Królem.</strong><br>
Niech imię Jego czczą tańcem, *<br>
niech grają Mu na bębnie i cytrze.<br>
<strong>Bo Pan swój lud miłuje, *</strong><br>
<strong>pokornych wieńczy zwycięstwem.</strong><br>
Niech święci cieszą się w chwale, *<br>
niech się weselą przy uczcie niebieskiej.<br>
<strong>Chwała Boża niech będzie w ich ustach, *</strong><br>
<strong>a miecz obosieczny w ich ręku,</strong><br>
Aby pomścić się na poganach *<br>
i karę wymierzyć narodom,<br>
<strong>Aby ich królów zakuć w kajdany, *</strong><br>
<strong>a dostojników w żelazne łańcuchy,</strong><br>
Aby się spełnił wydany na nich wyrok. *<br>
To jest chwałą wszystkich świętych Jego.<br>
<strong>Chwała Ojcu i Synowi, *</strong><br>
<strong>i Duchowi Świętemu.</strong><br>
Jak była na początku, teraz i zawsze, *<br>
i na wieki wieków. Amen.
</p>

<h2>Modlitwa do Anioła Stróża – Aniele Boży</h2>
<p>
Aniele Boży, stróżu mój,<br>
Ty zawsze przy mnie stój.<br>
Rano, wieczór, we dnie, w nocy<br>
Bądź mi zawsze ku pomocy,<br>
Strzeż duszy, ciała mego,<br>
zaprowadź mnie do żywota wiecznego.<br>
Amen.
</p>

<h2>Siedem boleści Matki Bożej</h2>
<ol>
    <li>Proroctwo Symeona</li>
    <li>Ucieczka do Egiptu</li>
    <li>Zgubienie Jezusa</li>
    <li>Spotkanie na Drodze Krzyżowej</li>
    <li>Ukrzyżowanie i śmierć Jezusa</li>
    <li>Zdjęcie z krzyża</li>
    <li>Złożenie do grobu</li>
</ol>

<h2>Modlitwa do Świętego Walentego</h2>
<p>
Święty Walenty, przemożny patronie naszej parafii, stróżu naszego kościoła.  
Twojemu orędownictwu powierzamy nasze potrzeby, prace i nasze dusze.<br><br>

Módl się o łaskę i pomoc dla nas, abyśmy mocni w wierze, żyli ufnością w dobroć Bożą  
oraz kierowali się w życiu miłością i sprawiedliwością.<br><br>

Błądzących prowadź do Kościoła po pokój, wyjednaj słabym łaskę pokut,  
miłującym Boga – wytrwanie.<br><br>

Święty Walenty, weź w opiekę małżeństwa i rodziny, wspomagaj rodziców w wychowywaniu dzieci,  
czuwaj nad młodzieżą, ucz ją pięknej i czystej miłości.<br><br>

Oręduj u Boga za chorymi i cierpiącymi w naszej parafii.  
Uproś, patronie nasz, błogosławieństwo dla naszych pól i warsztatów.  
Obudź ducha pobożności i miłości Boga oraz bliźniego.<br><br>

Spraw swą modlitwą u Boga, abyśmy kochali nasz kościół, żyli według przykazań Bożych  
i osiągnęli życie wieczne w Królestwie Bożym. Amen.
</p>

<h2>Boże mój</h2>
<ul>
    <li>
        Boże, jesteś miłością.<br>
        Stwarzasz wszystko z miłości:<br>
        Świat, ludzi, każdego z nas.<br>
        Stwarzasz.<br>
        Nie tylko stworzyłeś,<br>
        Ale wszystko dzięki Tobie<br>
        Istnieje, porusza się, rośnie,<br>
        Kwitnie, dojrzewa.<br>
        Jesteś wciąż w świecie<br>
        Obecny.<br>
        Jesteś potęgą tego świata<br>
        W bezmiarze nieba,<br>
        W słońcu<br>
        Księżycu i gwiazdach,<br>
        W wietrze<br>
        I burzy,<br>
        W morzach i górach
    </li>

    <li>
        Jesteś mądrością tego świata:<br>
        Mądrością wody i ziemi, pszczół<br>
        I mrówek, ziarenek kiełkujących<br>
        I chomików, jajek i piskląt,<br>
        Mądrością mądrych ludzi.
    </li>

    <li>
        Jesteś pięknością tego świata,<br>
        Wschodów i zachodów, kwitnących<br>
        Łąk, dojrzewających pól, ciszą<br>
        Lasów, śpiewem ptaków, błękitem<br>
        Nieba, pięknością ludzi pięknych –<br>
        Szlachetnych, prawych, uczciwych.
    </li>

    <li>
        Jesteś dobrocią tego świata,<br>
        Dobrocią dobrych ludzi, ludzi<br>
        Przebaczających, cierpliwych,<br>
        Wyrozumiałych.
    </li>

    <li>
        Boże, jesteś we mnie, mówisz<br>
        Do mnie głosem sumienia. Bylem<br>
        Cię chciał słuchać, jak wskazujesz<br>
        Na to, co dobre, jak ostrzegasz<br>
        Przed tym, co złe, głupie, podłe,<br>
        Niegodne.
    </li>
</ul>

<h2>"ABC" Społecznej krucjaty miłości</h2>
<ol>
    <li>Szanuj każdego człowieka, bo Chrystus w nim żyje. Bądź wrażliwy na drugiego człowieka, Twojego brata...</li>
    <li>Myśl dobrze o wszystkich – nie myśl źle o nikim. Staraj się nawet w najgorszym dostrzec coś dobrego.</li>
    <li>Mów zawsze życzliwie o drugich – nie mów źle o bliźnich. Napraw krzywdę wyrządzoną słowem. Nie czyń rozdźwięku między ludźmi. Jednocz sercem i słowem.</li>
    <li>Rozmawiaj z każdym językiem miłości. Nie podnoś głosu. Nie przeklinaj. Nie rób przykrości. Nie wyciskaj łez. Uspokajaj i okazuj dobroć.</li>
    <li>Przebaczaj wszystko i wszystkim. Nie zachowuj w sercu urazy. Zawsze pierwszy wyciągaj rękę do zgody.</li>
    <li>Działaj zawsze na korzyść bliźniego. Czyń dobrze każdemu, jakbyś pragnął, aby Tobie czyniono. Nie myśl o tym, co Tobie jest kto winien, ale co Ty jesteś winien innym.</li>
    <li>Czynnie współczuj w cierpieniu. Chętnie spiesz z pomocą, radą, pociechą, sercem.</li>
    <li>Pracuj rzetelnie, bo z owoców Twojej pracy korzystają inni, jak i Ty korzystasz z pracy drugich.</li>
    <li>Włącz się w społeczną pomoc bliźniemu. Otwórz rękę ubogim i chorym. Użycz ze swego. Staraj się dostrzec potrzebujących wokół siebie.</li>
    <li>Módl się za wszystkich, nawet za nieprzyjaciół.</li>
</ol>

<p>Po tym poznają, żeś uczniem Chrystusa...<br>
Matko Pięknej Miłości – módl się za nami!<br>
<i>"Kiedyś mnie zabraknie, ale wy to sobie przypomnicie." – Stefan Kardynał Wyszyński</i>
</p>

<h2>Chwała Ojcu</h2>
<p>
Chwała Ojcu, i Synowi, i Duchowi Świętemu,  
jak była na początku, teraz i zawsze i na wieki wieków. Amen.
</p>

<h2>Modlitwa do świętego Michała Archanioła</h2>
<ul>
    <li>
        Święty Michale Archaniele! Wspomagaj nas w walce,<br>
        a przeciw niegodziwości i zasadzkom złego ducha bądź naszą obroną.<br>
        Oby go Bóg pogromić raczył, pokornie o to prosimy,  
        a Ty, Wodzu niebieskich zastępów, szatana i inne duchy złe,  
        które na zgubę dusz ludzkich po tym świecie krążą,  
        mocą Bożą strąć do piekła. Amen.
    </li>

    <li>
        <u>Tłumaczenie z łaciny</u><br>
        Święty Michale Archaniele, broń nas w walce.  
        Przeciw niegodziwości i zasadzkom złego ducha bądź nam obroną.  
        Niech go Bóg pogromić raczy, pokornie o to prosimy;  
        a Ty, Książę wojska niebieskiego, szatana i inne duchy złe,  
        które na zgubę dusz krążą po świecie, mocą Bożą strąć do piekła. Amen.
    </li>
</ul>

<h2>Błogosławieństwo w podróży</h2>
<p>
Drogą pokoju niech nas prowadzi Wszechmocny i miłosierny Pan,  
a Jego Anioł niech nas strzeże, byśmy w pokoju i bezpiecznie mogli dojść do celu podróży.
</p>

<h2>Modlitwa człowieka pracy</h2>
<p>
Panie i Boże mój, najlepszy Ojcze. Powołałeś mnie, abym przez swoją pracę udoskonalił świat.  
Dziękuję Ci za zadania, możliwości i zdolności.  
Pomóż mi każdego dnia służyć Tobie rzetelną pracą, życzliwością wobec współpracowników,  
zrozumieniem i dobrym słowem.  
Pogodą ducha, dobrym przykładem chciałbym usunąć niesnaski, kłótnie i podejrzenia.  
Dopomóż mi w ten sposób przyczynić się do pomnożenia pomyślności mych bliźnich  
i ulepszenia świata.
</p>

<h2>Modlitwa o radość</h2>
<p>
Panie, Ty nas powołałeś do radości. Sama praca nie wystarcza człowiekowi.  
Dlatego dałeś nam pragnienie miłości i wypoczynku, pragnienie nauki i sztuki,  
potrzebę kontaktu z ludźmi, którzy nas kochają, na nas czekają,  
którzy potrzebują naszej bliskości.  
Panie, Ty nas powołałeś do radości! Dopełnij naszą radość w Tobie.
</p>

<h2>Modlitwa świętego Maksymiliana Marii Kolbego</h2>
<p>
O Maryjo, bez grzechu pierworodnego poczęta,  
módl się z nami, którzy się do Ciebie uciekamy,  
i za wszystkimi, którzy się do Ciebie nie uciekają,  
a zwłaszcza za nieprzyjaciółmi Kościoła Świętego i polecanymi Tobie.
</p>

<h2>O mój Jezu</h2>
<p>
O mój Jezu, przebacz nam nasze grzechy,  
zachowaj nas od ognia piekielnego,  
zaprowadź wszystkie dusze do nieba  
i dopomóż szczególnie tym, którzy najbardziej potrzebują Twojego miłosierdzia.
</p>

<h2>Potężna Niebios Królowo</h2>
<p>
Potężna Niebios Królowo i Pani Aniołów,<br>
Ty, która otrzymałaś od Boga posłannictwo i władzę,<br>
by zetrzeć głowę szatana – prosimy Cię pokornie:<br>
rozkaż hufcom anielskim, aby ścigały szatanów,<br>
stłumiły ich zuchwałość, a zwalczając ich wszędzie, strąciły do piekła.<br>
Święci Aniołowie i Archaniołowie, brońcie nas i strzeżcie nas. Amen. (1929)
</p>

<h2>W imię Boga w Trójcy Świętej</h2>
<p>
W Imię Boga w Trójcy Świętej Jedynego, Ojca i Syna i Ducha Świętego  
uchodźcie duchy złe z tego miejsca, abyście nie widziały, nie słyszały,  
nie niszczyły, nie wprowadzały zamieszania do naszej pracy i planów.  
Nasz Bóg jest waszym Panem i rozkazuje wam: idźcie precz i nie wracajcie tu więcej! Amen.<br><br>

Mocą Bożą, Mocą Twoją Najwyższy Panie,  
uczyń nas niewidzialnymi dla naszych wrogów. Amen.
</p>

<h2>Tęsknota za Bogiem (Psalm 63, 2–9)</h2>
<p><i>Ten czuwa przy Bogu, kto odrzuca ciemne uczynki</i></p>

<p>
Boże, mój Boże, szukam Ciebie *<br>
i pragnie Ciebie moja dusza.<br>
<strong>Ciało moje tęskni za Tobą, *</strong><br>
<strong>jak zeschła ziemia łaknąca wody.</strong><br>
Oto wpatruję się w Ciebie w świątyni, *<br>
by ujrzeć Twą potęgę i chwałę.<br>
<strong>Twoja łaska jest cenniejsza od życia, *</strong><br>
<strong>więc sławić Cię będą moje wargi.</strong><br>
Będę Cię wielbił przez całe me życie *<br>
i wzniosę ręce w imię Twoje.<br>
<strong>Moja dusza syci się obficie, *</strong><br>
<strong>a usta Cię wielbią radosnymi wargami,</strong><br>
Gdy myślę o Tobie na moim posłaniu *<br>
i o Tobie rozważam w czasie moich czuwań.<br>
<strong>Bo stałeś się dla mnie pomocą *</strong><br>
<strong>i w cieniu Twych skrzydeł wołam radośnie:</strong><br>
"Do Ciebie lgnie moja dusza, *<br>
prawica Twoja mnie wspiera".<br>
<strong>Chwała Ojcu i Synowi, *</strong><br>
<strong>i Duchowi Świętemu.</strong><br>
Jak była na początku, teraz i zawsze, *<br>
i na wieki wieków. Amen.
</p>

<h2>Witaj Królowo, Matko Miłosierdzia</h2>
<p>
Witaj, Królowo, Matko miłosierdzia,<br>
życia, słodyczy i nadziejo nasza, witaj!<br>
Do Ciebie wołamy wygnańcy, synowie Ewy;<br>
do Ciebie wzdychamy jęcząc i płacząc na tym łez padole.<br><br>

Przeto, Orędowniczko nasza,<br>
one miłosierne oczy Twoje na nas zwróć,<br>
a Jezusa, błogosławiony owoc żywota Twojego,<br>
po tym wygnaniu nam okaż.<br>
O łaskawa, o litościwa, o słodka Panno Maryjo!
</p>

<h2>Modlitwa o pokój</h2>
<p>
Boże, dawco i miłośniku pokoju, racz wysłuchać modły nasze i wspieraj nas w wysiłkach o zachowanie pokoju wśród narodów świata.  
Usuń złości i nienawiści z życia narodów.  
Połącz myśli i uczucia ludów w woli pokoju, by państwa wyrzekły się wszelkich wrogich napaści.
</p>

<h2>Prawdziwa miłość – Pieśń (1 Kor 13, 1–8. 13)</h2>
<p>
Gdybym mówił językami ludzi i aniołów, *<br>
a miłości bym nie miał,<br>
<strong>Stałbym się jak miedź brzęcząca *</strong><br>
<strong>albo cymbał brzmiący.</strong><br>
Gdybym też miał dar prorokowania *<br>
i poznał wszystkie tajemnice,<br>
<strong>I posiadał wszelką wiedzę *</strong><br>
<strong>i wszelką wiarę, tak iżbym góry przenosił,</strong><br>
A miłości bym nie miał, *<br>
byłbym niczym.<br>
<strong>I gdybym całą majętność moją rozdał na jałmużnę, †</strong><br>
<strong>a ciało wydał na spalenie, lecz nie miał miłości, *</strong><br>
<strong>nic bym nie zyskał.</strong><br>
Miłość cierpliwa jest i łaskawa, †<br>
miłość nie zazdrości i nie szuka uznania, *<br>
nie unosi się pychą;<br>
<strong>Nie dopuszcza się bezwstydu i swego nie szuka, *</strong><br>
<strong>nie unosi się gniewem, nie pamięta złego;</strong><br>
Nie cieszy się z niesprawiedliwości, *<br>
lecz weseli się z prawdy.<br>
<strong>Wszystko znosi, wszystkiemu wierzy, †</strong><br>
<strong>we wszystkim pokłada nadzieję *</strong><br>
<strong>i wszystko przetrzyma.</strong><br>
Miłość nigdy nie ustaje *<br>
i nie jest jak proroctwa, które się skończą,<br>
<strong>Albo jak dar języków, który zniknie, *</strong><br>
<strong>lub jak wiedza, której zabraknie.</strong><br>
Teraz więc trwają te trzy: wiara, nadzieja i miłość, *<br>
a miłość jest z nich największa.<br><br>

<strong>Chwała Ojcu i Synowi, *</strong><br>
<strong>i Duchowi Świętemu.</strong><br>
Jak była na początku, teraz i zawsze, *<br>
i na wieki wieków. Amen.
</p>

<h2>Modlitwa za rodziców</h2>
<p>
Panie Boże, Ty nakazałeś nam czcić ojca i matkę.  
Miłuję całym sercem moich drogich rodziców.  
Wiem, ile im zawdzięczam i dlatego Cię proszę, miej ich w swojej opiece,  
obdarz zdrowiem i prowadź ich przez życie drogą Twoich przykazań.  
Daj im starość pogodną, a po sędziwych latach przyjmij ich do nieba. Amen.
</p>

<h2>Modlitwa za kapłanów</h2>
<p>
Ojcze w niebie, Twojej opiece powierzamy naszych duszpasterzy,  
którzy dają nam chleb słowa Bożego i chleb eucharystyczny.  
Daj im siły do pracy i serce ojcowskie, abyśmy przez ich posługę mogli dojść do zbawienia. Amen.
</p>

<h2>Akt osobistego poświęcenia się Niepokalanemu Sercu Maryi</h2>
<p>
Matko Boża, Niepokalana Maryjo! Tobie poświęcam ciało i duszę moją, wszystkie modlitwy i prace,  
radości i cierpienia, wszystko, czym jestem i co posiadam.  
Ochotnym sercem oddaję się Tobie w macierzyńską niewolę miłości.  
Pozostawiam Ci zupełną swobodę posługiwania się mną dla zbawienia ludzi  
i ku pomocy Kościołowi Świętemu, którego jesteś Matką.  
Chcę odtąd wszystko czynić z Tobą, przez Ciebie i dla Ciebie.  
Wiem, że własnymi siłami niczego nie dokonam.  
Ty zaś wszystko możesz, co jest wolą Twego Syna, i zawsze zwyciężasz.  
Spraw więc, Wspomożycielko Wiernych, by moja rodzina, parafia i cała Ojczyzna  
były rzeczywistym królestwem Twego Syna i Twoim. Amen.
</p>

<h2>Modlitwa Anioła z Fatimy</h2>
<ul>
    <li><strong>Modlitwa wynagradzająca</strong><br>
        O Boże mój, wierzę w Ciebie, uwielbiam Ciebie,<br>
        ufam Tobie i miłuję Ciebie.<br>
        Proszę Cię o przebaczenie dla tych, którzy w Ciebie nie wierzą,<br>
        Ciebie nie uwielbiają, nie ufają Tobie i Ciebie nie miłują.
    </li>

    <li><strong>Modlitwa do Trójcy Świętej</strong><br>
        Trójco Przenajświętsza, Ojcze, Synu i Duchu Święty.<br>
        W najgłębszej pokorze cześć Ci oddaję i ofiaruję Tobie<br>
        Przenajdroższe Ciało i Krew, Duszę i Bóstwo Jezusa Chrystusa,<br>
        obecnego na ołtarzach całego świata<br>
        jako wynagrodzenie za zniewagi,<br>
        świętokradztwa i obojętność, którymi jest On obrażany.<br>
        Przez nieskończone zasługi Jego Najświętszego Serca<br>
        i przez przyczynę Niepokalanego Serca Maryi,<br>
        proszę Cię o łaskę nawrócenia biednych grzeszników.
    </li>
</ul>

<h2>Akt zawierzenia Niepokalanemu Sercu Maryi, Królowej Polski</h2>
<p>
Niepokalana Matko Jezusa i Matko moja – Maryjo, Królowo Polski!  
Biorąc za wzór sługę Bożego Jana Pawła II, mówię dziś: cały(-a) jestem Twój(-oja).  
Twojemu Niepokalanemu Sercu zawierzam całego(-łą) siebie, wszystko, czym jestem:  
swój umysł, serce, wolę, ciało, swe zmysły, emocje, pamięć, zranienia, słabości,  
swoją przeszłość od chwili poczęcia, swoją teraźniejszość i przyszłość wraz ze śmiercią cielesną,  
każdy swój krok, czyn, słowo i myśl.  
Twojemu Niepokalanemu Sercu zawierzam także swoją rodzinę i wszystko, co posiadam.  
Tobie oddaję wszystkie swoje prace, modlitwy i cierpienia.  
Ty, Najlepsza Matko, chroń mnie i moich bliskich od Złego.  
Upraszaj nam łaski potrzebne do przemiany i uzdrowienia.  
Prowadź nas po drogach życia i posługuj się nami do budowania Królestwa Twojego Syna  
Jezusa Chrystusa – Jedynego Zbawiciela świata, od którego pochodzi wszelkie dobro, prawda i życie. Amen.
</p>

<p><em>Imprimatur – Bp Jan Wątroba, Częstochowa 2. X. 2008 r., L. Dz. 807</em><br>
<u>www.avemaryja.pl</u>
</p>

<h2>Kantyk Zachariasza – Pieśń (Łk 1, 68–79)</h2>
<p>
Błogosławiony Pan, Bóg Izraela, *<br>
bo lud swój nawiedził i wyzwolił.<br>
<strong>I wzbudził dla nas moc zbawczą *</strong><br>
<strong>w domu swego sługi Dawida.</strong><br>
Jak zapowiedział od dawna *<br>
przez usta swych świętych proroków,<br>
<strong>Że nas wybawi od naszych nieprzyjaciół *</strong><br>
<strong>i z ręki wszystkich, którzy nas nienawidzą;</strong><br>
Że naszym ojcom okaże miłosierdzie *<br>
i wspomni na swe święte przymierze,<br>
<strong>Na przysięgę, którą złożył *</strong><br>
<strong>ojcu naszemu Abrahamowi.</strong><br>
Da nam, że z mocy nieprzyjaciół wyrwani, *<br>
służyć Mu będziemy bez trwogi,<br>
<strong>W pobożności i sprawiedliwości przed Nim *</strong><br>
<strong>po wszystkie dni nasze.</strong><br>
A ty, dziecię, zwać się będziesz prorokiem Najwyższego, *<br>
gdyż pójdziesz przed Panem przygotować Mu drogi.<br>
<strong>Jego ludowi dasz poznać zbawienie *</strong><br>
<strong>przez odpuszczenie grzechów.</strong><br>
Dzięki serdecznej litości naszego Boga, *<br>
z jaką nas nawiedzi z wysoka Wschodzące Słońce,<br>
<strong>By oświecić tych, co w mroku i cieniu śmierci mieszkają, *</strong><br>
<strong>aby nasze kroki skierować na drogę pokoju.</strong><br><br>

Chwała Ojcu i Synowi, *<br>
i Duchowi Świętemu.<br>
<strong>Jak była na początku, teraz i zawsze, *</strong><br>
<strong>i na wieki wieków. Amen.</strong>
</p>

<h2>Ofiaruję Ci Panie Boże Wszechmogący…</h2>
<p>
Ofiaruję Ci Panie Boże Wszechmogący w Trójcy jedyny ten pacierz,  
który był na chwałę i na zbawienie duszy mojej,  
a dusze wiernych zmarłych przez Miłosierdzie Boże  
niech odpoczywają w pokoju wiecznym. Amen.
</p>

<h2>Ofiaruję ten pacierz Panu Jezusowi i Matce Bożej…</h2>
<p>
Ofiaruję ten pacierz Panu Jezusowi i Matce Bożej na ofiarę.  
Proszę Cię, Panie Boże o zdrowie, szczęście, pamięć, rozum, ludzką przyjaźń,  
Bożą miłość, krótkie i lekkie skonanie, a po śmierci o duszę zbawienie.
</p>

<h2>Kantyk Maryi – Pieśń (Łk 1, 46–55)</h2>
<p>
Wielbi dusza moja Pana *<br>
i raduje się duch mój w Bogu, Zbawicielu moim.<br>
<strong>Bo wejrzał na uniżenie swojej Służebnicy. *</strong><br>
<strong>Oto bowiem odtąd błogosławić mnie będą wszystkie pokolenia.</strong><br>
Gdyż wielkie rzeczy uczynił mi Wszechmocny, *<br>
a Jego imię jest święte.<br>
<strong>Jego miłosierdzie z pokolenia na pokolenie *</strong><br>
<strong>nad tymi, którzy się Go boją.</strong><br>
Okazał moc swego ramienia, *<br>
rozproszył pyszniących się zamysłami serc swoich.<br>
<strong>Strącił władców z tronu, *</strong><br>
<strong>a wywyższył pokornych.</strong><br>
Głodnych nasycił dobrami, *<br>
a bogatych z niczym odprawił.<br>
<strong>Ujął się za swoim sługą, Izraelem, *</strong><br>
<strong>pomny na swe miłosierdzie,</strong><br>
Jak obiecał naszym ojcom, *<br>
Abrahamowi i jego potomstwu na wieki.<br><br>

<strong>Chwała Ojcu i Synowi, *</strong><br>
<strong>i Duchowi Świętemu.</strong><br>
Jak była na początku, teraz i zawsze, *<br>
i na wieki wieków. Amen.
</p>

<h2>Kantyk Symeona – Pieśń (Łk 2, 29–32)</h2>
<p>
Teraz, o Panie, pozwól odejść swemu słudze w pokoju, *<br>
według słowa Twojego,<br>
<strong>Bo moje oczy ujrzały Twoje zbawienie, *</strong><br>
<strong>któreś przygotował wobec wszystkich narodów:</strong><br>
Światło na oświecenie pogan *<br>
i chwałę ludu Twego, Izraela.<br><br>

<strong>Chwała Ojcu i Synowi, *</strong><br>
<strong>i Duchowi Świętemu.</strong><br>
Jak była na początku, teraz i zawsze, *<br>
i na wieki wieków. Amen.
</p>

<h2>Modlitwa za Ojczyznę ks. Piotra Skargi</h2>
<ul>
    <li>
        Boże, Rządco i Panie narodów,<br>
        z ręki i karności Twojej racz nas nie wypuszczać,<br>
        a za przyczyną Najświętszej Panny, Królowej naszej,<br>
        błogosław Ojczyźnie naszej, by Tobie zawsze wierna,<br>
        chwałę przynosiła Imieniowi Twemu<br>
        a syny swe wiodła ku szczęśliwości.
    </li>
    <li>
        Wszechmogący wieczny Boże,<br>
        spuść nam szeroką i głęboką miłość ku braciom<br>
        i najmilszej Matce, Ojczyźnie naszej,<br>
        byśmy jej i ludowi Twemu,<br>
        swoich pożytków zapomniawszy,<br>
        mogli służyć uczciwie.
    </li>
    <li>
        Ześlij Ducha Świętego na sługi Twoje,<br>
        rządy kraju naszego sprawujące,<br>
        by wedle woli Twojej ludem sobie powierzonym<br>
        mądrze i sprawiedliwie zdołali kierować.
    </li>
    <li>
        Przez Chrystusa, Pana naszego. Amen.
    </li>
</ul>

<h2>Modlitwa kard. Merciera</h2>
<p>
O Duchu Święty, duszo mej duszy, uwielbiam Cię.  
Oświecaj, kieruj, wzmacniaj i pocieszaj mnie.  
Powiedz mi, co mam robić i rozkaż mi to wykonać.  
Obiecuję Ci ulegać we wszystkim, co z woli Twojej mnie spotka,  
tylko okaż mi Twoją wolę. Amen.
</p>

<h2>12 Obietnic Pana Jezusa dane św. Małgorzacie Marii Alacoque dla czcicieli Jego Boskiego Serca</h2>
<ol>
    <li>Dam im wszystkie łaski potrzebne w ich stanie.</li>
    <li>Zgoda i pokój będą panowały w ich rodzinach.</li>
    <li>Będę ich pocieszał we wszystkich ich strapieniach.</li>
    <li>Będę ich bezpieczną ucieczką za życia, a szczególnie przy śmierci.</li>
    <li>Wyleję obfite błogosławieństwa na wszystkie ich przedsięwzięcia.</li>
    <li>Grzesznicy znajdą w mym Sercu źródło nieskończonego miłosierdzia.</li>
    <li>Dusze oziębłe staną się gorliwymi.</li>
    <li>Dusze gorliwe dojdą szybko do wysokiej doskonałości.</li>
    <li>Błogosławić będę domy, w których obraz mego Serca będzie umieszczony i czczony.</li>
    <li>Kapłanom dam moc kruszenia serc najzatwardzialszych.</li>
    <li>Imiona tych, co rozszerzać będą to nabożeństwo, będą zapisane w mym Sercu i na zawsze w Nim pozostaną.</li>
    <li>Przyrzekam w nadmiarze miłosierdzia Serca mojego, że wszechmocna miłość moja udzieli tym wszystkim, którzy komunikować będą w pierwsze piątki przez dziewięć miesięcy z rzędu, łaskę pokuty ostatecznej, że nie umrą w stanie niełaski mojej ani bez sakramentów i że Serce moje stanie się dla nich bezpieczną ucieczką w godzinę śmierci.</li>
</ol>

<h2>Najstarsza zachowana modlitwa maryjna (III wiek)</h2>
<p>
Pod opiekę Twojego<br>
miłosierdzia uciekamy się,<br>
o Matko Boża.<br>
Nie odrzucaj próśb,<br>
(które do Ciebie zanosimy)<br>
w naszych potrzebach,<br>
lecz zachowaj nas od<br>
niebezpieczeństwa,<br>
(Ty) jedynie czysta<br>
i błogosławiona.
</p>

<h2>Witaj niebios Królowo</h2>
<ul>
    <li>
        Witaj, niebios Królowo!<br>
        Witaj, Pani Aniołów!<br>
        Witaj, Różdżko i Bramo,<br>
        Ty Jasność zrodziłaś nam.
    </li>
    <li>
        Ciesz się, o Panno chwalebna,<br>
        Ponad wszystkie piękniejsza.<br>
        Witaj, o Najśliczniejsza!<br>
        Proś Chrystusa za nami.
    </li>
</ul>

<h2>Matko Odkupiciela</h2>
<ul>
    <li>
        Matko Odkupiciela, z niewiast najsławniejsza,<br>
        Gwiazdo morska, do nieba ścieżko najprościejsza,<br>
        Tyś jest przechodnią bramą do raju wiecznego,<br>
        Tyś jedyną nadzieją człowieka grzesznego.
    </li>
    <li>
        Racz podźwignąć, prosimy, lud upadający,<br>
        W grzechach swych uwikłany, powstać z nich pragnący.<br>
        Tyś cudownie zrodziła światu Zbawiciela,<br>
        Tyś sama wykarmiła Twego Stworzyciela.
    </li>
    <li>
        Panno przedtem i potem z świata podziwieniem,<br>
        Uczczona Gabriela wdzięcznym pozdrowieniem;<br>
        Racz się wstawić, o Panno, za nami grzesznymi,<br>
        Ratuj nas, opiekuj się sługami Twoimi.
    </li>
</ul>

<h2>Litania do Matki Bożej, Pani Mstowskiej</h2>
<p>
Kyrie, elejson. – Chryste, elejson. Kyrie, elejson.<br>
Chryste, usłysz nas. – Chryste, wysłuchaj nas.<br>
Ojcze z nieba, Boże – zmiłuj się nad nami.<br>
Synu Odkupicielu świata, Boże – zmiłuj się nad nami.<br>
Duchu Święty, Boże – zmiłuj się nad nami.<br>
Święta Trójco, Jedyny Boże – zmiłuj się nad nami.<br><br>

Święta Maryjo – módl się za nami.<br>
Święta Boża Rodzicielko,<br>
Święta Panno, łaski pełna,<br>
Święta Panno uwielbiona,<br>
Święta Panno Różańcowa,<br>
Święta Panno, Gwiazdo Mstowa,<br>
Święta Panno, ucieczko grzesznych,<br>
Święta Panno, uzdrowienie chorych,<br>
Święta Panno, pociecho zrozpaczonych,<br>
Święta Panno, wspomożenie wiernych,<br>
Matko Boża Niepokalana,<br>
Matko na Kalwarii przez Chrystusa nam dana,<br>
Matko lud swój kochająca,<br>
Matko łaskami słynąca,<br>
Matko cudownej opieki,<br>
Matko Kościoła Mstowskiego,<br>
Matko narodu polskiego,<br><br>

Baranku Boży, który gładzisz grzechy świata – przepuść nam, Panie.<br>
Baranku Boży, który gładzisz grzechy świata – wysłuchaj nas, Panie.<br>
Baranku Boży, który gładzisz grzechy świata – zmiłuj się nad nami.<br><br>

P. Módl się za nami, Matko nasza, Pani Mstowska.<br>
W. Abyśmy się stali godnymi obietnic Chrystusowych.<br><br>

<strong>Módlmy się.</strong><br>
Panie Jezu Chryste, który nam dałeś Najświętszą Maryję Pannę za matkę i opiekunkę naszą,  
spraw, prosimy, abyśmy za przyczyną i orędownictwem cudami słynącej Matki Twojej  
w przesławnym obrazie mstowskim, otrzymali potrzebne łaski w życiu doczesnym  
i zbawienie duszy w życiu wiecznym.  
Który żyjesz i królujesz na wieki wieków. Amen.
</p>

<h2>Modlitwa przed czytaniem Ewangelii</h2>
<p>
Jezu Chryste, nasz Mistrzu, który jesteś Drogą, Prawdą i Życiem,  
spraw, abyśmy kierowali się przewyższającą wszystko nauką Twojej Miłości  
w duchu świętego Pawła Apostoła i Kościoła katolickiego.  
Ześlij Twojego Ducha Świętego, aby nauczył nas tego, co przepowiadałeś  
i stale nam to przypominał.
</p>

<h2>Modlitwa po czytaniu Ewangelii</h2>
<p>
Jezu, Boski Mistrzu, Ty masz słowa życia wiecznego.  
Wierzę, Panie i Prawdo, ale umocnij moją wiarę.  
Panie i Drogo, kocham Cię ze wszystkich moich sił,  
ponieważ Ty nakazałeś mi doskonale zachowywać Twe przykazania.  
Panie i Życie, uwielbiam Cię i wysławiam, błagam i dziękuję Ci za dar Pisma Świętego.  
Z Maryją będę pamiętał i zachowywał Twe słowa w moim umyśle  
oraz rozważał je w swym sercu.  
Jezu Mistrzu, Drogo, Prawdo i Życie, zmiłuj się nad nami.<br><br>

Chwała Ojcu i Synowi, i Duchowi Świętemu,  
jak była na początku, teraz i zawsze, i na wieki wieków. Amen.
</p>

<h2>Poświęcenie rodziny Najświętszemu Sercu Pana Jezusa</h2>
<p>
Najsłodszy Zbawicielu, klęcząc kornie u stóp Twoich,  
poświęcamy rodzinę naszą Boskiemu Sercu Twemu.  
Bądź zawsze naszym Królem.  
Mamy w Tobie pełną i całkowitą nadzieję.  
Niech duch Twój przenika nasze myśli, pragnienia, słowa i czyny.  
Błogosław nasze zamiary, bierz udział w naszych radościach, trudach, pracach,  
daj nam poznać Cię coraz lepiej, miłować coraz więcej, słuchać Cię nieustannie.  
Niech od krańca do krańca ziemi rozbrzmiewa okrzyk:  
„Niech będzie kochane, czczone, chwalone zawsze i wszędzie  
triumfujące Serce Jezusa!” Amen.
</p>

<h2>Akt wynagrodzenia Najświętszemu Sercu Pana Jezusa</h2>
<p>
Najmilszy Jezu, któremu za miłość do ludzi odpłaca się często zapomnieniem,  
zaniedbaniem, wzgardą i niewdzięcznością.  
Oto my, klęcząc przed Tobą, szczególnym hołdem czci pragniemy wynagrodzić  
grzeszną oziębłość i zniewagi, jakie obrażają Twoje miłujące Serce.<br><br>

Pamiętamy jednak, że i my sami niekiedy mieliśmy udział w tym niegodziwym postępowaniu.  
Dlatego przejęci najgłębszym żalem najpierw błagamy o miłosierdzie nad nami.  
Jesteśmy gotowi dobrowolnie wynagrodzić za grzechy nie tylko przez nas popełnione,  
ale i przez tych, którzy błądzą z dala od drogi zbawienia,  
i albo uparci w niewierze, nie chcą pójść za Tobą, Pasterzem i Wodzem,  
albo też podeptali obietnice chrztu świętego i odrzucili słodkie jarzmo Twojego prawa.<br><br>

Za te wszystkie przestępstwa chcemy pokutować.  
Szczególnie za publiczne grzechy narodów, które zwalczają Prawo Boże  
i znieważają godność człowieka, za bluźnierstwa, jakimi obrzuca się Ciebie i Twoich Świętych,  
lekceważenie dni świętych, zaniedbywanie Sakramentu Boskiej miłości,  
za plagę pijaństwa i rozwiązłości.<br><br>

Aby naprawić zniewagę czci Bożej, przedstawiamy Ci to zadośćuczynienie,  
które Ty sam niegdyś ofiarowałeś Ojcu na Krzyżu i które co dzień uobecniasz na ołtarzach;  
łączymy je z zadośćuczynieniem Najświętszej Dziewicy Matki, wszystkich Świętych  
i pobożnych wiernych.  
I przyrzekamy z głębi serca, ile tylko stać nas będzie przy pomocy Twej łaski,  
wynagrodzić za grzechy popełnione przez nas i naszych bliźnich –  
silną wiarą, czystymi obyczajami, doskonałym wypełnianiem prawa Ewangelii,  
a zwłaszcza prawa miłości.  
Przyrzekamy też według sił nie dopuścić do nowych zniewag  
i jak najwięcej ludzi pociągnąć do naśladowania Ciebie.<br><br>

Zachowaj nas do śmierci w wierności obowiązkom i służeniu Tobie  
przez wielki dar wytrwania, abyśmy w końcu wszyscy doszli do tej ojczyzny,  
gdzie Ty z Ojcem i z Duchem Świętym żyjesz i królujesz na wieki wieków. Amen.<br><br>

<i>Odpust cząstkowy za pobożne odmówienie aktu wynagrodzenia;  
odpust zupełny za odmówienie publiczne w uroczystość Najświętszego Serca Pana Jezusa.</i>
</p>

<h2>Modlitwa Jana Pawła II do NMP Gwiazdy Ewangelizacji</h2>
<p>
Maryjo,<br><br>

w poranek Pięćdziesiątnicy<br>
wsparłaś swą modlitwą<br>
początek ewangelizacji<br>
podjętej przez Apostołów<br>
za sprawą Ducha Świętego.<br><br>

Także dzisiaj,<br>
w czasach niepokoju i nadziei<br>
otaczaj nieustannie opieką<br>
i prowadź Kościół,<br>
który spełniając nakaz Chrystusa Pana<br>
niesie dobrą nowinę o zbawieniu<br>
ludziom i narodom<br>
we wszystkich zakątkach ziemi.<br><br>

Wskazuj nam drogi życia,<br>
umacniaj w godzinie próby,<br>
abyśmy dochowując wierności Bogu i człowiekowi<br>
umieli z pokorą i odwagą<br>
przekazywać na falach eteru<br>
umysłom i sercom wszystkich ludzi<br>
radosną wieść o Chrystusie,<br>
Odkupicielu człowieka.<br><br>

Maryjo, Gwiazdo Ewangelizacji, prowadź nas!<br>
Prowadź Radio Maryja i bądź jego Opiekunką!<br><br>
Amen.
</p>

<h2>Modlitwy przed jedzeniem</h2>
<ol>
    <li>
        Pobłogosław Panie Boże nas, pobłogosław ten posiłek, tych, którzy go przygotowali  
        i naucz nas dzielić się chlebem i radością ze wszystkimi.  
        Przez Chrystusa, Pana naszego. Amen.
    </li>
    <li>
        Bądź pochwalony Panie Boże nasz, za te dary, które z Twej dobroci spożywać mamy.  
        Przez Chrystusa, Pana naszego. Amen.
    </li>
    <li>
        Boże, dzięki Ci składamy za to, co pożywać mamy.  
        Ty nas żywić nie przestajesz, bądź pochwalon za to, co nam dajesz. Amen.
    </li>
</ol>

<h2>Modlitwy po jedzeniu</h2>
<ol>
    <li>
        Chwalimy Cię Panie i dziękujemy za ten posiłek, dar Twojej dobroci.  
        Przez Chrystusa, Pana naszego. Amen.
    </li>
    <li>
        Dziękujemy Ci, Boże, za te dary, któreśmy z dobroci Twojej pożywali.  
        Przez Chrystusa Pana naszego. Amen.
    </li>
    <li>
        Za ten posiłek i wszystkie dary Twej dobroci chwalimy Cię Panie.  
        Przez Chrystusa Pana naszego. Amen.
    </li>
    <li>
        Chwała Tobie, cześć i dzięki za posiłek z Twojej ręki.  
        Dobry Boże dzięki masz za to, co pożywać dasz. Amen.
    </li>
</ol>

    </section>
    
</body>
</html>