<!DOCTYPE html>
<html lang="pl">
<head>
    <meta charset="UTF-8">
    <title>Prawdy katechizmowe w pytaniach i odpowiedziach - Bóg i sens</title>
    <link rel="stylesheet" href="style.css">
</head>
<body>

    <header>
        <h1>Bóg i sens</h1>
        <p>Mały katechizm, modlitwy, pieśni religijne, posługa lektorska, ministrant, psałterzysta</p>
    </header>
  <nav>
    <div class="marquee">
  <div class="marquee-content">
    Strona w budowie! Będą nowe treści i uzupełnione źródła
  </div>
</div>


<div id="menu-container"></div>
<script>
fetch("menu.html")
  .then(response => response.text())
  .then(data => {
    document.getElementById("menu-container").innerHTML = data;
  });
</script>

</nav>
<div id="clock-container">
  <div id="clock"></div>
</div>

<script>
function updateClock() {
  const now = new Date();
  const options = { 
    weekday: 'long', 
    year: 'numeric', 
    month: 'long', 
    day: 'numeric' 
  };
  
  const date = now.toLocaleDateString('pl-PL', options);
  const time = now.toLocaleTimeString('pl-PL');
  
  document.getElementById('clock').innerHTML = 
    date + "<br>" + time;
}

setInterval(updateClock, 1000);
updateClock();
</script>
<section>
    <h1>Prawdy katechizmowe w pytaniach i odpowiedziach</h1>
    <h2>OBJAWIENIE BOŻE</h2>

    <h3>1. W czym zawiera się wszystko, co Bóg objawił?</h3>
    <p>To co Pan Bóg objawił zawiera się w Piśmie św. i tradycji.</p>

    <h3>2. Co to jest Pismo św.?</h3>
    <p>Pismo św. jest to zbiór ksiąg napisanych pod natchnieniem Ducha Świętego, Który zawiera Słowo Boże skierowane do ludzi.</p>

    <h3>3. Kto jest autorem Pisma św.?</h3>
    <p>Pierwszorzędnym autorem Pisma św. jest Duch Święty, a drugorzędnym - ludzie przez Ducha św. natchnieni.</p>

    <h3>4. Jak dzieli się i z ilu ksiąg składa się Pismo św.?</h3>
    <p>Pismo św. dzieli się na Stary Testament 45 ksiąg oraz Nowy Testament - 27 ksiąg, razem 72 księgi.</p>

    <h3>5. Co jest myślą przewodnią Pisma św.?</h3>
    <p>Przewodnią myślą Pisma św. jest Boży plan zbawienia ludzkości.</p>

    <h3>6. Które z wszystkich ksiąg Pisma św. są najważniejsze?</h3>
    <p>Najważniejsze są cztery Ewangelie św., które opisują naukę i życie Pana Jezusa.</p>

    <h3>7. Jak inaczej nazywamy Ewangelię?</h3>
    <p>Ewangelię nazywamy też „Dobrą Nowiną”, ponieważ obwieszcza człowiekowi wyzwolenie z grzechu, łaskę i zbawienie, godność dziecka Bożego. Sens życia.</p>

    <h3>8. Kto napisał cztery Ewangelie święte?</h3>
    <p>Ewangelie napisali: św. Mateusz, św. Marek, św. Łukasz, św. Jan.</p>

    <h3>9. Wymień księgi Pisma św. Nowego Testamentu?</h3>
    <p>4 Ewangelie, Dzieje Apostolskie św. Łukasza, 14 listów św. Pawła, 7 listów innych Apostołów oraz Apokalipsa, czyli Objawienie św. Jana.</p>

    <h3>10. Ile mamy Ewangelii?</h3>
    <p>Mamy jedną Ewangelię Jezusa Chrystusa spisaną przez czterech ewangelistów.</p>

    <h3>11. Jakie znasz etapy powstawania Biblii?</h3>
    <ol>
        <li>publiczne życie Jezusa - nauczanie i działalność;</li>
        <li>przepowiadanie Apostołów życie i głoszenie we wspólnocie pierwotnego Kościoła;</li>
        <li>redagowanie Ewangelii moment kompozycji, utrwalenia na piśmie.</li>
    </ol>

    <h3>12. Jakie znasz przekłady Pisma św.?</h3>
    <p>
        SEPTUAGINTA (pierwszy przekład ST na język grecki w III w. przed Chrystusem);<br>
        WULGATA (przekład na łacinę dokonany przez św. Hieronima 382-406 r.);<br>
        BIBLIA KS. JAKUBA WUJKA (1593r.);<br>
        BIBLIA TYSIĄCLECIA (1965r.);<br>
        BIBLIA PAULISTÓW (listopad 2008r.).
    </p>

    <h3>13. Co to jest tradycja?</h3>
    <p>Tradycja czyli Podanie Ustne jest to zbiór Objawionych Prawd Bożych, niepisanych przez Apostołów, które Kościół Katolicki przekazuje i do wierzenia podaje.</p>

    <h2>NAJWAŻNIEJSZE PRAWDY WIARY</h2>

    <h3>14. Jakie znasz krótkie streszczenie najważniejszych prawd wiary?</h3>
    <p>Wierzę w Boga Ojca, czyli Skład Apostolski, zawierający 12 artykułów a także 6 prawd wiary.</p>

    <h3>15. Jaka jest najważniejsza prawda wiary?</h3>
    <p>Najważniejsza prawda wiary jest ta, że Pan Bóg istnieje.</p>

    <h3>16. Skąd wiemy, że Pan Bóg istnieje?</h3>
    <p>O istnieniu Pana Boga wiemy: </p>
    <ul>
        <li>z istnienia świata i wielkiego ładu na świecie,</li>
        <li>z przekonania wszystkich ludów,</li>
        <li>z własnego sumienia,</li>
        <li>z Objawienia Bożego.</li>
    </ul>

    <h3>17. Kto to jest Pan Bóg?</h3>
    <p>Pan Bóg jest to duch nieskończenie doskonały, Stworzyciel nieba i ziemi (To Pan, Król, Sędzia ale także dobry i miłosierny Ojciec).</p>

    <h3>18. Co to znaczy, że Pan Bóg jest Duchem nieskończenie doskonałym?</h3>
    <p>Pan Bóg jest Duchem nieskończenie doskonałym tzn., że posiada wszystkie możliwe doskonałości.</p>

    <h3>19. Co to znaczy, że Pan Bóg jest Duchem?</h3>
    <p>Pan Bóg jest Duchem, tzn., że jest niewidzialny, nieśmiertelny, nie ma ciała, a ma rozum i wolną wolę.</p>

    <h3>20. Co to jest Trójca Święta?</h3>
    <p>Jednego Boga w trzech osobach Boskich (Bóg Ojciec, Syn Boży i Duch Święty) nazywamy Trójcą Przenajświętszą.</p>

    <h3>21. Dlaczego trzy osoby Boskie są jednym Bogiem?</h3>
    <p>Trzy osoby Boskie są jednym Bogiem, ponieważ mają tę samą naturę, czyli te same doskonałości.</p>

    <h3>22. Jakie przymioty posiada Pan Bóg?</h3>
    <p>Pan Bóg jest: </p>
    <ul>
        <li>wieczny - zawsze był, jest i będzie,</li>
        <li>wszechmocny - wszystko może czynić co chce,</li>
        <li>niezmienny - zawsze jest ten sam,</li>
        <li>najmędrszy - wszystko co robi jest mądre i dobre,</li>
        <li>święty - złego nie chce, grzechem się brzydzi,</li>
        <li>najsprawiedliwszy - za dobre wynagradza i za złe karze,</li>
        <li>najmiłosierniejszy - pragnie zbawienia wszystkich ludzi.</li>
    </ul>

    <h3>23. Dlaczego Pana Boga nazywamy Stworzycielem?</h3>
    <p>Pana Boga nazywamy Stworzycielem, ponieważ On stworzył, czyli uczynił z niczego cały świat.</p>

    <h3>24. Na co Pan Bóg stworzył cały świat?</h3>
    <ul>
        <li>dla chwały swojej,</li>
        <li>dla dobra i szczęścia stworzeń.</li>
    </ul>

    <h3>25. Jak nazywamy opiekę Bożą nad światem?</h3>
    <p>Opiekę Bożą nad światem nazywamy Opatrznością Bożą.</p>

    </section>
    
</body>
</html>